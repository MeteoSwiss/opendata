---
sidebar_position: 1
---

# Condizioni di utilizzo

:::info

Questa traduzione in italiano è attualmente in fase di revisione. Il [testo originale in tedesco](https://opendatadocs.meteoswiss.ch/de/general/terms-of-use) fa fede.

:::

## 1. Pubblicazione di dati meteorologici e climatologici

L'Ufficio federale di meteorologia e climatologia MeteoSvizzera pubblica i dati che raccolgono o generano per l’adempimento dei propri compiti legali ([art. 10 cpv. 1 LMeCA](https://www.fedlex.admin.ch/eli/cc/2023/682/it#art_10)).

I dati sono pubblicati gratuitamente, tempestivamente, in forma leggibile elettronicamente e in formato aperto in Internet come 'Open Data' ([art. 10 cpv. 4 LMeCA](https://www.fedlex.admin.ch/eli/cc/2023/682/de#art_10)).

Per la pubblicazione, MeteoSvizzera utilizza l'[infrastruttura federale di dati geografici IFDG](https://www.geo.admin.ch/it/colophon-responsabilita-e-contatti), gestita dall'Ufficio federale di topografia swisstopo. Si veda a questo proposito il capitolo [4. Utilizzo dell'infrastruttura](#4-utilizzo-dell-infrastruttura).


## 2. Diritti di utilizzo dei dati
I dati 'Open Data' di MeteoSvizzera possono essere riutilizzati senza restrizioni ([art. 10 cpv. 4 LMeCA](https://www.fedlex.admin.ch/eli/cc/2023/682/it#art_10)); la riproduzione e la diffusione di dati sono ammesse soltanto con l’indicazione della fonte (Quelle: MeteoSchweiz; Source: MétéoSuisse; Fonte: MeteoSvizzera; Source: MeteoSwiss) (cfr. [art. 5 cpv. 1 lett. a OMet](https://www.fedlex.admin.ch/eli/cc/2024/452/it#art_5)). 

I dati aperti di MeteoSvizzera sono pubblicati in conformità con la [licenza Creative Commons CC BY 4.0](https://creativecommons.org/licenses/by/4.0/deed.it).

<!-- TODO: inserire ![Logo CC-BY](/docs/assets/img/ccby.png) -->

In breve, gli utenti sono liberi di:
1. **Condividere** — riprodurre e distribuire i dati in qualsiasi formato o mezzo per qualsiasi fine, anche commerciale.
2. **Modificare** — remixare, trasformare il materiale e basarsi su di esso per qualsiasi fine, anche commerciale.

L'indicazione della fonte deve essere tale da suggerire che MeteoSvizzera non sostiene in modo particolare l'utente o il suo utilizzo.


## 3. Esclusione di garanzia e responsabilità
Sebbene MeteoSvizzera raccolga e generi i dati con la massima cura, non può garantire l'esattezza, l'accuratezza, l'attualità, l'affidabilità e la completezza dei 'Open Data' pubblicati (cfr. [art. 10 cpv. 6 LMeCA](https://www.fedlex.admin.ch/eli/cc/2023/682/it#art_10)). Sono escluse rivendicazioni di responsabilità nella misura consentita dalla legge. 

MeteoSvizzera fornisce, nell'ambito dei suoi compiti legali (in particolare nel settore della protezione della popolazione e delle emergenze), servizi indispensabili sia a favore della popolazione (allerta) che ad altre autorità. Si precisa che in situazioni particolari ed eccezionali, al fine di garantire tali servizi, l'aggiornamento dei 'Open Data' può essere temporaneamente limitato.
 

## 4. Utilizzo dell'infrastruttura
Si fa presente che l'infrastruttura utilizzata da MeteoSvizzera per gli 'Open Data' può essere utilizzata solo nella misura necessaria per l'ottenimento dei dati. È vietato qualsiasi uso abusivo (in particolare in particolare allo scopo di danneggiarla o bloccarne la disponibilità dell'infrastruttura) nonché un uso eccessivo sotto il profilo della frequenza di accesso o del volume di dati (in particolare mediante il download ripetuto ad alta frequenza dello stesso contenuto) e può comportare la limitazione o il blocco dell'accesso (cfr. [art. 5 cpv. 1 lett. d OMet](https://www.fedlex.admin.ch/eli/cc/2024/452/it#art_5)).

Si applicano le [Condizioni generali di utilizzo e disposizioni operative dell’infrastruttura federale di dati geografici IFDG](https://www.geo.admin.ch/it/condizioni-generali-di-utilizzo-ifdg). Si prega di prestare particolare attenzione al capitolo [2. Uso dei dati](https://www.geo.admin.ch/it/condizioni-generali-di-utilizzo-ifdg#2.-Uso-dei-dati) e al capitolo [5. Disposizioni operative](https://www.geo.admin.ch/it/condizioni-generali-di-utilizzo-ifdg#5-Disposizioni-operative).

Se avete esigenze particolari in merito alla disponibilità dei dati, vi preghiamo di rivolgervi a: [Vendite e assistenza](https://www.meteosvizzera.admin.ch/chi-siamo/contatto/formulario-di-contatto.html).
